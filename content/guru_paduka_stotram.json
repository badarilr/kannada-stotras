{
  "content": "ಗುರು ಪಾದುಕಾ ಸ್ತೋತ್ರಂ\n\nಅನಂತಸಂಸಾರ-ಸಮುದ್ರತಾರ-\nನೌಕಾಯಿತಾಭ್ಯಾಂ ಗುರುಭಕ್ತಿದಾಭ್ಯಾಮ್ ।\nವೈರಾಗ್ಯಸಾಮ್ರಾಜ್ಯದ-ಪೂಜನಾಭ್ಯಾಂ\nನಮೋ ನಮಃ ಶ್ರೀಗುರುಪಾದುಕಾಭ್ಯಾಮ್ ॥ 1 ॥\n\nಕವಿತ್ವವಾರಾಶಿ-ನಿಶಾಕರಾಭ್ಯಾಂ\nದೌರ್ಭಾಗ್ಯ-ದಾವಾಂಬುದ-ಮಾಲಿಕಾಭ್ಯಾಮ್ ।\nದೂರೀಕೃತಾನಮ್ರ-ವಿಪತ್ತಿತಾಭ್ಯಾಂ\nನಮೋ ನಮಃ ಶ್ರೀಗುರುಪಾದುಕಾಭ್ಯಾಮ್ ॥ 2 ॥\n\nನತಾ ಯಯೋಃ ಶ್ರೀಪತಿತಾಂ ಸಮೀಯುಃ\nಕದಾಚಿದಪ್ಯಾಶು ದರಿದ್ರವರ್ಯಾಃ ।\nಮೂಕಾಶ್ಚ ವಾಚಸ್ಪತಿತಾಂ ಹಿ ತಾಭ್ಯಾಂ\nನಮೋ ನಮಃ ಶ್ರೀಗುರುಪಾದುಕಾಭ್ಯಾಮ್ ॥ 3 ॥\n\nನಾಲೀಕನೀಕಾಶ-ಪದಾಹೃತಾಭ್ಯಾಂ\nನಾನಾವಿಮೋಹಾದಿ-ನಿವಾರಿಕಾಭ್ಯಾಮ್ ।\nನಮಜ್ಜನಾಭೀಷ್ಟ-ತತಿಪ್ರದಾಭ್ಯಾಂ\nನಮೋ ನಮಃ ಶ್ರೀಗುರುಪಾದುಕಾಭ್ಯಾಮ್ ॥ 4 ॥\n\nನೃಪಾಲಿಮೌಲಿ-ವ್ರಜರತ್ನಕಾಂತಿ-\nಸರಿದ್ವಿರಾಜಜ್ಝಷ-ಕನ್ಯಕಾಭ್ಯಾಮ್ ।\nನೃಪತ್ವದಾಭ್ಯಾಂ ನತಲೋಕಪಂಕ್ತೇಃ\nನಮೋ ನಮಃ ಶ್ರೀಗುರುಪಾದುಕಾಭ್ಯಾಮ್ ॥ 5 ॥\n\nಪಾಪಾಂಧಕಾರಾರ್ಕ-ಪರಂಪರಾಭ್ಯಾಂ\nತಾಪತ್ರಯಾಹೀಂದ್ರ-ಖಗೇಶ್ವರಾಭ್ಯಾಮ್ ।\nಜಾಡ್ಯಾಬ್ಧಿ-ಸಂಶೋಷಣ-ವಾಡವಾಭ್ಯಾಂ\nನಮೋ ನಮಃ ಶ್ರೀಗುರುಪಾದುಕಾಭ್ಯಾಮ್ ॥ 6 ॥\n\nಶಮಾದಿಷಟ್ಕಪ್ರದ-ವೈಭವಾಭ್ಯಾಂ\nಸಮಾಧಿದಾನ-ವ್ರತದೀಕ್ಷಿತಾಭ್ಯಾಮ್ ।\nರಮಾಧವಾಂಘ್ರಿ-ಸ್ಥಿರಭಕ್ತಿದಾಭ್ಯಾಂ\nನಮೋ ನಮಃ ಶ್ರೀಗುರುಪಾದುಕಾಭ್ಯಾಮ್ ॥ 7 ॥\n\nಸ್ವಾರ್ಚಾಪರಾಣಾ-ಮಖಿಲೇಷ್ಟದಾಭ್ಯಾಂ\nಸ್ವಾಹಾಸಹಾಯಾಕ್ಷ-ಧುರಂಧರಾಭ್ಯಾಮ್ ।\nಸ್ವಾಂತಾಚ್ಛಭಾವ-ಪ್ರದಪೂಜನಾಭ್ಯಾಂ\nನಮೋ ನಮಃ ಶ್ರೀಗುರುಪಾದುಕಾಭ್ಯಾಮ್ ॥ 8 ॥\n\nಕಾಮಾದಿಸರ್ಪ-ವ್ರಜಗಾರುಡಾಭ್ಯಾಂ\nವಿವೇಕವೈರಾಗ್ಯ-ನಿಧಿಪ್ರದಾಭ್ಯಾಮ್ ।\nಬೋಧಪ್ರದಾಭ್ಯಾಂ ದ್ರುತಮೋಕ್ಷದಾಭ್ಯಾಂ\nನಮೋ ನಮಃ ಶ್ರೀಗುರುಪಾದುಕಾಭ್ಯಾಮ್ ॥ 9 ॥"
}
